# Introductie

**Projectomschrijving**

Ongelijkheid zorgt wereldwijd voor veel problemen, zoals armoede, lage woontevredenheid en werkloosheid. Ook in Nederland spelen ongelijkheden in de samenleving een rol bij dergelijke maatschappelijke problemen. Er bestaan verschillende meningen over de invloed van welvaart of leefomgeving op maatschappelijke kansen of geluk. Hier wordt veel over gediscussieerd en gespeculeerd, maar het is moeilijk om een directe correlatie te bewijzen tussen mogelijke oorzaken en maatschappelijke problemen. Hoe goed kan dit in kaart worden gebracht?

Wij vinden dit een interessant vraagstuk. Daarom gaan we verschillende leefomstandigheden per regio in Nederland vergelijken met andere gegevens van de Nederlandse samenleving, op basis van een aantal categorieën zoals de gemiddelde verkoopprijs van een koopwoning, het hoogst behaalde onderwijsniveau en de woontevredenheid van inwoners.

**Perspectieven**  
Regio's in Nederland kunnen worden opgedeeld in twee groepen: regio´s binnen de Randstad (groep 1) en regio´s buiten de randstad (groep 2). Deze groepen vertonen duidelijke verschillen, zoals bevolkingsdichtheid, infrastructuur en woningprijzen. In dit onderzoek vergelijken we deze verschillen vergelijken met de woontevredenheid van de inwoners vanuit de perspectieven van deze twee groepen.  


- Perspectief 1

Dit is het perspectief van groep 1 (inwoners van de Randstad), die liever in de Randstad wonen dan buiten de Randstad. Groep 1 onderbouwt dit standpunt met een aantal argumenten:

*Argument 1. Hoger inkomen:*  
Het gemiddelde inkomen per inwoner van de Randstad is hoger dan dat van buiten de Randstad. Dit biedt onder andere meer economische kansen, financiële netwerkmogelijkheden en voorzieningen (Zie 'Mediaan persoonlijk inkomen in Nederlandse provincies & gemeentes')

*Argument 2. Hoger opgeleid:*  
De hoogst afgeronde opleiding van inwoners van de Randstad is 	hoger dan dat van mensen buiten de Randstad. Het is prettiger om tussen hoger opgeleide mensen te leven. (Zie 'Hoogst behaalde onderwijsniveau in Nederlandse gemeentes')

*Argument 3. Meer bedrijven:*  
In de Randstad bevinden zich meer bedrijven dan buiten de Randstad. Dit biedt meer baan- en financiële netwerkmogelijkheden. (Zie 'Vestigingen van bedrijven in Nederlandse gemeentes')  
  

- Perspectief 2

Dit is het perspectief van groep 2 (inwoners Nederland buiten de Randstad), die liever buiten de Randstad wonen dan in de Randstad. Groep 2 onderbouwt dit standpunt met een aantal argumenten:

*Argument 1. Groenvoorzieningen:*  
Het aantal groenvoorzieningen buiten de Randstad is hoger dan binnen de Randstad. Dit zorgt voor een mooiere, rustiger en dus over het algemeen fijnere leefomgeving. (Visualisatie volgt...)

*Argument 2. Weinig criminaliteit:*  
Het aantal misdrijven buiten de Randstad is lager dan binnen de Randstad. Dit zorgt voor een veiliger leefomgeving. (Zie 'Aantal misdaden per 10 000 inwoners gemeente Noord-Holland, Zuid-Holland en Flevoland')

*Argument 3. Minder bedrijven:*  
Buiten de Randstad bevinden zich minder bedrijven dan binnen de Randstad. Dit zorgt voor meer rust en ruimte. Ook zorgt minder industrie voor een gezondere leefomgeving. (Zie 'Vestigingen van bedrijven in Nederlandse gemeentes')


Groep N4
- Roemer van Kilsdonk 
- Gijs Meuleman 
- Kion Kramer
- Jochem Tinbergen